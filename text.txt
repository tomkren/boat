Hlavní nápad:

Soustředit se na mnohost promlouvajících hlasů, prozkoumávat, co všechno može promlouvat a cíleně budovat koherentní a na jednu bázi neredukovatelné diskurzy, které rozbijí tradiční představu o jednotě všeho dění. Rozpad na příběhy ekvivalence.

Páteřní příběh: Město, zasazené do nějakého spíš fantastického sci-fi světa(ankh morpork) spíš chudší, taková periferie, kde neplatí moc zákonů. Protéká jím řeka. Geografické znalosti malé - pouze se zná region přilehlý k městu a vnitřek světa. Ostatní je odděleno hradbami a žijí tam „blázni/divoši“. Relativní rozkvět a demografická exploze. Anarchie a proroci fašizmu. Objevují se větší koncentrace chudiny, bláznů a „zločinců“. Jednoho dne se rozhodne o velkém odplavení - v rámci očišťující tradice se vypraví loď se všemi přezrálými a nepohodlnými lidmi na palubě po proudu řeky do neprozkoumaných území, kam se odesílají všichni trestanci - kniha pak bude líčit strašlivosti, které na své pouti potkají.

Zápletky:

Hradby fraktálově uspořádané - za jednou další a další - vyznačují tak sféry světa (+nějaký srandy z topologie?) 

Sekání článků prstů - rafinovaný způsob jak potrestat a zároveń veřejně stigmatizovat
Provazy, který jsou dlouhý různý nekonečna a vnoření nějakejch formálních struktur nekonečností do světa(aka aplikovaná masturbace nad teorií množin, ono vlastně ještě nikdo čistou matematiku do beletrie nerval,). Kardinálové - postavy/nekonečna, který budou mít různý schopnosti. Respektive tam někde bude nějaká mechanika bytí založená na nekonečnech.

Různý mytologie, jako umírání světa, sklízení světa, masturbace světa, růst světa, unifikace světa, konvergence světa, historický nutnosti a ježíšové. Bublání nicoty, řezání nicoty, exploze nicoty, potvory, co vylézají z nicoty, strašný chaosy a ještě strašnější kolapsy realit, nebo celejch bytí. souboje bytí, pekelný bytí. 

>> Mohli by místo tužky a papíru používat k záznamu informací uzlíky na provazech. Z toho by mohl bejt zajímavej tkalcovskej-steam-punk. Že by měli to samý záznamový medium pro knihy (na špůlkách) i pro nějaký bizarní počítače připomínající tkalcovskej stav.
>> Oblíbenou kratochvílí by mohlo být kouření byliny "Mdlá". Ta by u většinové populace nezpůsobovala žádné projevy anarchie, pouze by dělala příjemný dech s vůní korku a působila jako kafe nebo cigarety, u hubených lidí by vzbuzovala chuť k jídlu.  

-------------------------------------------------------------------------------


Podle kartografů se hradba táhne od šedé vrchoviny přes velké lesy až k úpatí špičaté hory, kde se stáčí na jihovýchod, protíná řeku Omge, míří na jih k poušti Odslig, kde po několika týdnech jízdy na koni zaniká, aby se na západní straně znovu vynořila a obkroužila celou zemi z druhé strany zpět k pevnosti Defta na šedé vrchovině. Tvoří tak nepravidelnou kružnici, jejíž vnitřek je zemí a vnějšek nezemí. Není jasné, kdo tuto zeď, tuto hranici země postavil, ale muselo to být dávno v minulosti, kdy lidé ovládali děsivá kouzla, protože normální smrtelník by tak masivní a rozsáhlé dílo nebyl schopen postavit ani s armádou dělníků. Zeď samotná je asi třicet metrů vysoká, nepodléhá erozi a nechátrá, i když ji nikdo jaktěživ neopravoval. Navíc vypadá, jakoby vyrostla přímo ze země, protože je tvořena z jednoho kusu kompaktní horniny. Nikde nejsou vidět žádné spáry, žádné průzory na druhou stranu, ani žádné brány. Jediné zprávy vztahující se k této stavbě jsou nápisy vyryté v samotné zdi. Podle místního mnišského bratrstva, které od pradávna obývá některá místa na vnitřní straně zdi, se v nich píše o nekonečně vyspělé civilizaci, která se stále rozpínala a prozkoumávala krajiny nezemě. Všichni se tehdy domnívali, že svět je kompaktní a konečný, nejčastější názor byl, že vypadá jako ohromná koule. Některé výpravy to potvrzovali, když se po čase vrátili do země zpět z druhé strany, ale dobrá polovina se nevrátila nikdy, nebo až za několik desítek let. Z takových výprav se vracela tak čtvrtina účastníků, ti líčili strašlivá dobrodružství a různé podivné bytosti, které cestou potkali. O konečnosti země tak nebylo rozhodnuto. Poslední výpravu vedl muž jménem Limes Vecors, vrátil se z ní sám a ihned po jeho návratu se začala budovat zeď. Jedinou spojnicí mezi zemí a nezemí se stala řeka Omge, do které svedli veškeré vody ze země a která byla v místě, kde protínala zeď, přehrazená velkým zamřížovaným stavidlem. Proud řeky tam byl ovšem mohutný a prudký, jakákoli loď plující do země by potřebovala tažné lano, na kterém by jí vytáhli proti proudu. To ale zakazoval zákon zdi. Ten stanovil, že kdokoli může ze země, ale nikdo nesmí do země. Vykonavatelem tohoto zákona bylo od pradávna bratrstvo zdi, které si nekompromisní uzavřenost před nezemí předávalo specifickými metodami výcviku. Navíc se brzy ustanovila praxe posílat nezvládnutelné zločince za zeď a časem úplně nahradila trest smrti. Nyní se do nezemě vypouští vše, z čím si lidé nedovedou poradit a čeho se chtějí zbavit. Většinou jde o zločince a blázny, ale po proudu se posílají i umírající a nevyléčitelně nemocní, obecně lidé, kteří se o sebe nedokážou postarat a ze kterých není žádný užitek. Násilná deportace se tak stala soudem - rozhodnutí, zda člověk musí odplout nebo může zůstat, leží na lokálním scientbyru, což je komise složená většinou z doktorů, právníků a kněží, kteří navíc vystudovali metapsychologii čili vědu o pravé povaze člověka. Scientbyro vyslechne člověka a určí míru jeho patologie a možnosti nápravy. Ti, kteří se nevejdou do hranic normálního zdravého a slušného rozumu, jsou deportováni do nezemě. Tato praxe také posílila uzavřenost země, protože nikdo nechtěl, aby se zločinci, blázni a vrahové vraceli zpátky. A o to se svědomitě stará bratrstvo. 

Město Archeporus leží na řece Omge asi 80 kilometrů od hranice s nezemě. Řeka je tam širová pár desítek metrů a dost hluboká, aby se po ní mohli plavit větší lodě. Město samotné žije z obchodu a řemeslnických manufaktur. Vládne mu hlavní rada složená z cechovních mistrů, místní aristokracie a vrchních komisařů ze scientbyr. Hlavní rada vybírá clo a daně ze kterých platí městskou hlídku a některé veřejné služby, jako hrnce polévky pro chudinu nebo občasné čištění ulic.


Toho rána předvedli před scientbyro pátého obvodu několik lidí. Po jednom chodili do interpretária, což byl název pro větší půlkruhovou místnost, kde komise vyslýchala předvedené a rozhodovala, jak se s nimi dál naložit.  
„Dobrý den, vaše jméno?“
„Cože Móric?“
„Vaše jméno!“
„Počkejte, tady v jeho složce se píše, že tak on sám sebe jmenuje jako Cože Móric“.
„Cože? To je divný jméno“.
„No já s tim nic neudělám, jednou se tak jmenuju…“
„Pojďme k věci, co se píše v jeho složce, paní kolegyně?“
„Řada formálních poruch myšlení - hypertrofovaná reflexivita, vysoká míra nepředvídatelnosti, nefundované dekonstrukce běžných promluv, nulová úcta k institucím.“
„Udělal i něco kromě těchdle zmatků v myšlení?“
„Pomohl překonat bezpečnostní systém ottakaiserovy banky - sice tvrdil, že mu to někdo zadal jako problém, ale tím se podle mě míra jeho nebezpečnosti jen zvýšila“.
„Máte k tomu nějaký komentář, dotyčný?“
„No já nevim, počítám že ty, co ukládaj peníze je nepotřebujou, vono to je jako žumpa ne? Jako nějaká hromádka. Kdyby se ty přebytečný peníze libovolně distribuovali mezi lidi, tak by se nějak nemuselo pracovat a všechno by jelo na samospád“.
„Tyto anarchie myslíte vážně?“
„No přijde mi, že jediná překážka k příchodu takovýhle eschatologický anarchie je nějaká antisymetrická distribuce sociálních postavení, že na jednoho bohatýho musí bejt několik chudých. No že ten bohatej je velmi bohatej jen v antisymetrický relaci s třeba pěti chudejma - asi to pude na nějaký uspořádání, který je založený v pekle, aby po něm lidi lezli nahoru a báli se, že spadnou dolů, nebo lezli nahoru protože se báli, že spadnou dolů, tež-“.
„Já se kloním k deportaci, jeho postoj k tradičním hodnotám není pozitivní“.
„Dobře, budeme hlasovat. Kdo je pro - kdo je proti - takže to máme pět pro, dva proti. Deportace schválena. Přiveďte dalšího.  



Horajse Shpacha jeho práce vlastně docela bavila. Pravda, někdy se těsně po usnutí s trhnutím probudí a vyděšeně se snaží zahnat divoké obrazy, které se formují při pádu do limbu. Kdyby byl kupec jako jeho otec, pronásledovaly by ho tak nanejvíš položkové sumáře. Sumáře jsou snesitelnější než ty šílené grimasy. Stohy škrabošek. Děti plovoucí v peří.
Za deního světla ho však nic podobného netrápilo. Jakožto služebně mladý člen tereního sboru dostával jednodušší případy. Na svůj dnešní subjekt vyčká na náměstí Wubuzzu-Ziff, trhu s živým i mrtvým. Doufal, že nebude čekat nadarmo. Přeci jenom veřejní informátoři bývají méně spolehliví, než ti interní.
Sotva dokouřil třetí napěchování Mdlé, subjekt se opravdu dostavil. Horajs ho nenápadně sledoval z povzdálí. 
"Subjekt podle očekávání zamířil přímo ke stanu s živými kachnami. Zatím nezaznamenán žádný vedlejší projev anarchie," obratně uzloval. V uzlování byl Horajs Shpach přeborník, dokázal uzlovat nenápadně ve tmě své hluboké kapsy.
"Subjekt nakoupil dvě klece, každá po třech živých kachnách," přiuzlovaly hbyté prsty.

<pak jedou ke stavidlu> -> Dopravní prostředek? loď
<pak subjekt vypouští kachny ven, tiše s nimi rozmlová ale z dálky není jasné o čem>

